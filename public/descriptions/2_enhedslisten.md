<a name="enhedslisten"></a>
## Enhedslisten
[Gå tilbage](#scenariebeskrivelser)

På nedenstående figur ses en reduktionskurve baseret på Enhedslistens foreslåede tiltag frem til 2040.

![Reduktionskurve 1990-2040 med Enhedslistens tiltag](images/Enhedslisten_CO2.png)

I nedenstående findes en mere uddybet beskrivelse af Enhedslistens konkrete målsætninger og virkemidler inden for klimaområdet, primært baseret på klimaudspillet &#39;En Social Retfærdig Vej Til Det Grønne Samfund&#39;.

### Målsætninger inden for transportsektoren

- Udfasning af hhv. dieselbiler og benzinbiler i 2022 og 2025, samt at fremme elbiler.
- Fremme cyklisme samt offentlig transport.
- Mindske drivhusgasudledningen fra flytransport.

#### Med henblik på at understøtte udfasningen af dieselbiler og benzinbiler samt fremme eldrevne køretøjer ønsker Enhedslisten

- ** At indføre et forbud mod salg af nye dieselbiler i 2022. Brugte dieselbiler skal fortsat kunne handles.**
- ** At indføre et forbud mod salg af nye benzinbiler i 2025. Brugte benzinbiler skal fortsat kunne handles.**
- ** At omlægning af registreringsafgiften, så de seneste lempelser annulleres. Det indebærer bl.a., at den højeste sats på registreringsafgiften ændres fra 150 pct. til 180 pct., mens den lave sats ændres fra 85 pct. til 105 pct.**
- At hæve skrotningspræmien for benzin-, diesel- og hybridbiler fra 2.200 kr. til 20.000 kr. i 2026. Herefter udfases den forhøjede skrotningspræmie gradvist frem mod 2029.
- ** At hæve afgiften på diesel fra 2020 med 69 øre pr. liter svarende til 22 pct. Samtidig hæves benzinafgiften med 69 øre pr. liter svarende til 15 pct.** Hele provenuet fra de øgede afgifter føres til- bage til borgerne via den grønne check. Forøgelsen af den grønne check fjernes igen, når provenuet bortfalder i takt med, at benzin- og dieselbiler helt udfases.
- ** At indføres en vejbenyttelsesafgift for personbiler på 1 kr. pr. km i byer, 0,25 kr. pr. km for motorveje og 0,1 kr. pr. km for øvrige veje. Vejbenyttelsesafgiften indføres ikke for at beskatte bilerne hårdere, men skal kompensere for provenutabet, når benzinbiler udfases til fordel for elbiler med lavere afgifter. Vejbenyttelsesafgiften vil samtidig hjælpe med at begrænse trængsel.**
- ** At indfase elbiler i afgiftssystemet på lige fod med benzinbiler. De undtages dog fra minimumsafgiften, og batterifradraget fastholdes. Sammen med deres høje fradrag for god brændstoføkonomi betyder det, at der ikke skal betales registreringsafgift for langt de fleste små og mellemstore elbiler. Fra 2026-2030 vil el-biler gradvist få udfaset batterifradraget og indfaset minimumssatsen. Dog vil mikro-elbiler fortsat være fritaget for minimumssatsen.**
- ** At indføres et tilskud på 50.000-100.000 kr. til købet af en elbil i perioden 2020-2025. Tilskuddet gives til 250.000 elbiler i alt efter en trappemodel: 100.000 kr. til de første 100.000 elbiler, 75.000 kr. til de næste 100.000 og 50.000 kr. til de sidste 50.000.**
- At der laves en pulje på 240 millioner kr. over fire år til at fremme udbredelsen af hurtigladestandere, hvor elbiler kan lade op i løbet af 20-30 minutter.
- At alle nye p-pladser skal forberedes til elbiler, så mindst halvdelen af større p-pladser er forberedt til ladestandere, og så der findes mindst to ladestandere på alle større p-pladser.
- At give kommunerne mulighed for at indrette særlige kørebaner til elbiler og prioritere elbiler på offentlige p-pladser.
- ** Den særligt lave elafgiftssats for opladning i erhverv og offentligt tilgængelige ladestandere fastholdes frem til 2025.**
- At oprette en pulje på 250 millioner kr. over fem år til at etablere gastankstationer bl.a. til lastbiler.
- At sætte et krav om, at alle nye færger er eldrevne fra 2025.
- Desuden foreslår Enhedslisten at afsættes 250 millioner kr. til en forskningspulje for grøn transport, der primært fokuseres på omstilling af luftfart og tung transport.
- Kommunerne skal have lov til at lave skærpede miljø- og nul-emissionszoner, hvor kommunerne selv bestemmer krav til udledninger. Miljøzonerne skal ikke, som nu, kun omfatte varebiler og lastbiler, men også personbiler og motorcykler.
- ** Fra 2025 skal der kun gives taxalicenser til nul-emissionskøretøjer. Inden 2025 skal taxalicenser prioriteres til nul-emissionskøretøjer som elbiler og brintbiler.**
- At afsættes en pulje på ti millioner kr. årligt i fem år til hurtige ladestandere til taxaer, og de mest centrale taxa-parkerings- pladser prioriteres til nulemissionstaxa allerede fra 2020.
- ** At forbedre cykelinfrastrukturen, så det bliver mere attraktivt at tage cyklen frem for bilen. Derfor afsættes en pulje på en milliard kr. over fem år, som regioner og kommuner kan søge til cykelprojekter.**

#### Med henblik på at fremme offentlig transport ønsker Enhedslisten

- ** Der afsættes 15 milliarder kr. over ti år til at gennemføre anden fase af Togfonden DK.**
- ** En pulje på to milliarder kr. over fem år skal sikre bedre trafik i yderområderne, bedre busser og tog samt understøtte tiltag som flextrafik, teletaxi og delebilsordninger i de områder, hvor den kollektive trafik er dårligst.**
- ** Billetterne skal være billigere, så priserne for offentlig transport sænkes med 30 pct. fra 2020. Det koster årligt 1,3 milliarder kr. Pålagt som en støtte til brændstofsomkostningerne til offentlig transport**
- ** Der afsættes en milliard kr. årligt til at udvide passagerkapaciteten i busser og tog.**
- Enhedslisten vil arbejde for, at der oprettes en Europæisk Tog- fond til at sikre bedre og hurtigere forbindelser med lyn- og nat- tog mellem de europæiske hovedstæder.
- ** Det offentlige indkøb af trafik skal være bæredygtigt. Det betyder, at fra 2020 skal alle offentlige nye indkøb og kontrakter vedr. trafik være såkaldte nul-emissionskøretøjer som el- og brintbiler, og fra 2030 skal alle busser, taxi, biler og varebiler, der kører for det offentlige, være nul-emission.**
- ** Overordnet at afsætte i alt 40 milliarder kr. til den kollektive trafik, fordel på ovenstående forslag.**

#### For at reducere drivhusgasudledning fra flytransport

- ** At indføre en flyafgift, der stiger med antallet af flyvninger, rejsens længde, og hvor meget plads man optager i flyet. Afgiftsniveauet er her fastsat, så det for flertallet af de rejsende er dyrere at tage til et naboland med lavere afgift og flyve derfra. Afgiften pålægges ved afrejse, og det betyder, at den skal betales to gange for flyvning tur-retur indenrigs, men kun én gang for afgangen fra Danmark ved flyvning udenrigs. Afgiften på indenrigsflyvninger indfases samtidig med, at time-modellen for togtrafik mellem landsdelene udrulles. Flyrejser, der baserer sig på 2. generations biobrændstof, el eller electrofuels, fritages for afgiften. Antages at gennemsnitsafgift er afgiftsbelagt som flyvning nummer 2**

![Enhedslistens flyafgifter](images/Enhedslisten_Fly.png)

### Målsætninger inden for landbrug

- Drivhusgasudledningen fra landbruget bør reduceres til mindst en tredjedel i 2030. Dette skal ske samtidig med, at landbruget gøres bæredygtigt og økologisk

#### For at nå ovenstående målsætning foreslår Enhedslisten at indføre en CO2 afgift

- At indføre en afgift, hvor hver landbrugsbedrift skal betale 700 kr. pr. udledt ton CO2e fra 2027. I praksis betyder det afgift på husdyr, afgrødedyrkning samt kunstgødning. I takt med at bedrifterne reducerer CO2-udledningen ved f.eks. at omlægge til mindre klimabelastende produktion, vil landbruget blive mindre belastet af afgiften. Da afgiften kan føre til et tab af arbejdspladser i landbrugsklyngen, foreslår Enhedslisten at oprette en pulje på 100 millioner kr., der skal gå til at omskoling og videreuddannelse til dem, som skal finde et andet erhverv. Provenuet fra afgiften føres tilbage til landmanden med det formål at fremme bæredygtighed i produktionen. Det sker ud fra en fordelingsnøgle beregnet på baggrund af, hvor meget den enkelte bedrift udledte før indførelsen af afgiften. Jo mere man har mindsket, desto større kompensation. Provenuet fra afgiften vil falde i takt med omstillingen og nedgangen i udledningen af CO2. I takt med, at der kommer færre penge ind fra afgiften, bliver kompensationen også sænket.
- At udtage 108.000 hektar jorde med særligt højt kulstofindhold af drift frem mod 2030. Jordejerne skal kompenseres økonomisk for den tabte indtægt fra jorden.
- Inklusiv de særligt klimabelastende jorde, skal der udtages og omlægges 508.000 hektar landbrugsjord. Det svarer til 21 pct. af det danske landbrugsareal eller et område godt halvanden gange større end Fyn.
- At 100.000 hektar landbrugsjord omlægges til skov frem mod 2030. På længere sigt skal en del såsom urørt skov, hvilket vil være med til at styrke biodiversiteten. Jordejerne kompenseres økonomisk for forskellen i indtægter mellem landbrugsjord og skov.
- At 100.000 hektar landbrugsjord omlægges til flerårige energiafgrøder som pil og poppel. Det sker ved at lave en pulje til omlægningsstøtte på 950-1.300 kr. pr. hektar, der omlægges til energiafgrøder.
- 000 hektar landbrugsjord udtages til natur. Jordejerne kompenseres økonomisk for den tabte indtægt fra jorden.
- At tilbyde et årligt klimatjek til landmanden, der kortlægger bedriftens nuværende udledninger og hjælper med at lave en klimahandlingsplan for, hvordan landmanden kan gøre sit landbrug mere klimavenligt. Den grønne omstilling er et fælles ansvar, som den enkelte landmand ikke skal stå alene med. Det vil sammen med andre indsatser fremme klimavenlig markdrift og landbrugsudvikling, såsom biokul, permakultur og flere træer på landbrugsarealerne.
- Der skal arbejdes for at EU&#39;s landbrugsstøtte, indtil den er afviklet, understøtter omlægningen til et klimavenligt, bæredygtigt landbrug.

### Målsætninger for Energisektoren

- I 2030 skal vi ikke importerer mere el, end vi gør i dag, hvilket kræver flere havvindmøller end hidtil planlagt.
- Alle fossile energikilder (kul, olie, naturgas) skal udfases i 2040
- Danmark skal udfase udvindingen af olie- og gasudvinding i Nordsøen

#### For at imødekomme målsætningen om, at vi ikke importere mere el i 2030 ift. i dag

- ** At der opføres flere havvindmøller frem mod 2030 end aftalt i Energiaftalen. Helt konkret to ekstra havmølleparker svarende til strømforbruget fra 1,7 millioner husstande.**
- At fjerne det nuværende krav om at kommuner skal oprette et separat selskab for hver bygning, hvor der etableres solceller. Samtidig undtages kommunale energieffektiviseringer og udbygning af vedvarende energi fra budgetlovens begrænsning af kommunernes årlige anlægsudgifter.
- At ligestille solceller med varmepumper, så det bliver muligt for private hjem at abonnere på solceller, som en ejer virksomhed og for et månedligt beløb driver og vedligeholder.
- At undtage store varmepumper for elafgiftsstigningen til 1 øre/kWh.
- ** Varmpumper til geotermi fritages helt for elafgift**
- At boligejere i yderområderne skal kunne få favorable statsgaranterede lån under Danmarks Grønne Investeringsfond til energi- effektiviseringer. Lånet tilbagebetales via besparelser på energiregningen.
- At der oprettes en pulje på 50 millioner kr. til gratis klimatjek af boliger i yderområderne.
- At der udarbejdes en plan for, hvordan mængden af træ kan forøges i offentlige byggerier.
- At bygningsreglementet opdateres, så bæredygtigt byggeri tilgodeses.
- At der stille krav om livscyklusanalyse for alle større byggerier.
- At der stilles krav om genanvendelse og livscyklusberegninger ved offentlige udbud.
- At det skal være muligt at stille krav til materialeanvendelse i kommune- og lokalplaner.
- At indføre et centralt register over brugte byggematerialer oprettes.
- Ud over den eksisterende pulje til energibesparelser i erhverv forøges Danmarks Grønne Investeringsfond med 100 millioner kr. pr. år fra 2021-2024, hvilket giver en ekstra låneramme på ti milliarder kr.
- Ud over den eksisterende pulje til energibesparelser i erhverv forøges Danmarks Grønne Investeringsfond med 100 millioner kr. pr. år fra 2021-2024, hvilket giver en ekstra låneramme på ti milliarder kr.
- ** Det eksisterende forbud mod installation af oliefyr udvides til hele landet og til at gælde gas- og træpillefyr.**

#### Med henblik på at udfase udvindingen af olie- og gasudvinding i Nordsøen forslår Enhedslisten

- ** At udvindingstilladelser stoppes i takt med, at de udløber, og der gennemføres ikke flere udbudsrunder. Dermed lukker raffinaderierne på længere sigt. Indtil dette sker, skal selskaberne fra 2020 betale for deres CO2-kvoter, som de hidtil har fået gratis. Indtægten indgår i en statslig skovfond til skovrejsning i det globale syd, som kan optage CO2.**

### Enhedslisten formulerer desuden en række tiltag med henblik på at reducere afbrændingen af plast. De har en målsætning om

- At reducere afbrændingen af plast med mindst 80 procent i 2030

#### For at opnå denne målsætning forslås følgende

- At Danmark skal arbejde for et forbud mod at eksportere plast ud af EU, så Danmark og de øvrige europæiske lande selv må håndtere eget affald og på den måde bliver presset til at udvikle genanvendelsesløsninger.
- At der fra 2030 skal det være forbudt mod at importere plastaffald, så man ikke kan tjene penge på at brænde det af og producere energi.
- At der stilles krav om fuld sortering af plast i erhverv inden 2030. Samtidig får virksomhederne mulighed for at komme billigt af med sorteret plast i den kommunale affaldsindsamling.
- At gennemføre en række tiltag skal gøre det nemmere at sortere og genanvende plast. Det skal bl.a. være et krav, at plastemballage kun laves af én plasttype. Afgiften på emballage skal også tilpasses efter, hvor meget plast emballagen indeholder, og om den kan genanvendes.
- At brugen af pantsystemer udvides til at omfatte plastflasker og Tetrapak.
- At igangsætte en målrettet indsats for at reducere plastaffald i husholdninger bl.a. gennem forlængelse af reklamationsretten.

### Enhedslisten formulerer desuden en række virkemidler med henblik på at støtte den grønne omstilling af industrien

- De gratis CO2-kvoter gøres gradvist betalingspligtige fra 2021. I 2021 betales for ti pct. af kvoterne, i 2030 for 100 pct. Pengene føres som udgangspunkt tilbage til virksomhederne som støtte til grøn omstilling. Ubrugte midler skal gå til en statslig skovfond til skovrejsning i det globale syd, som kan optage CO2.
- Ligesom i landbruget tilbydes et klimatjek, der kortlægger virksomhedens drivhusgasudledninger, og en klimahandlingsplan, der hjælper med at planlægge omstilling til en mere klimavenlig produktion.
- Pulje på 100 millioner kr. pr. år fra 2021-2030 til at støtte mindre fremstillingsvirksomheders omlægning til vedvarende energi.
- Lovkrav til virksomhederne om at gennemføre energieffektiviseringer, der tjener sig selv hjem over årene.
- Umiddelbart anlægsstop for anlæg, der anvender F-gasser, med mindre der ikke er andre tekniske muligheder, og et fuldt stop for brugen i 2030. Der afsættes en pulje på ti millioner kr. pr. år til mindre virksomheder til at udfase brugen, hvis de kan påvise en tilbagebetalingstid på over fem år. Ellers er det muligt at optage lån under Danmarks Grønne Investeringsfond
- ** Øjeblikkeligt anlægsstop for nye fossile anlæg i virksomhederne. Stoppet gælder også større renoveringer, der vil forlænge levetiden af fossile anlæg.**
- ** Forbud mod brug af kul, koks og petrokoks fra 2025 og krav om deponering af ekstremt forurenende petrokoks.**
