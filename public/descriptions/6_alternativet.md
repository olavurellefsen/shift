<a name="alternativet"></a>
## Alternativet
[Gå tilbage](#scenariebeskrivelser)

I nedenstående findes en mere uddybende beskrivelse af Alternativets konkrete målsætninger og virkemidler inden for klimaområdet. Der er taget udgangspunkt i &#39;Alternativets Klimaplan 2030&#39; samt deres klimaudspil &#39;God Energi – Alternativets ambitioner for fremtidens bedste energipolitik&#39;.

### Målsætninger for transportsektoren

- Salg af fossilbiler skal udfases inden 2025.
- Den kollektive vej- og søtransport skal være fossilfri senest i 2025 og cyklisme skal fremmes.
- Desuden foreslår Alternativet en række tiltag, som skal imødekomme den store klimabelastning fra flytrafik.

#### For at imødekomme målsætningen om at udfase fossilbiler i 2025, foreslår Alternativet

- ** At forbyde salget af fossile biler i 2025.**
- ** At tilbagerulle aftalen om sænkelse af registreringsafgiften på benzin- og dieselbiler over en kort årrække.**
- ** At reducere afgiften på biogas, så den ligestilles med diesel. Dette vil betyde at afgiften sættes til 2 kr. og 65 øre.**
- ** At fjerne afgiften på el- og brintbiler frem til 2022.**
- ** At hæve benzinafgiften fra 4,61 kr./lt. til 6 kr./lt., mens dieselafgiften hæves fra 3,5 kr./ lt. til 4,32 kr./lt.**
- ** At fjerne elafgiften for alle former for vejtransport til udgangen af 2023. I 2023 skal ordningen evalueres og eventuelt videreføres.**
- ** At indføre højere fradragsgrænse for benzin- og dieselbiler indtil der er indført en teknisk afgift, hvor man betaler for bilens forurening. Konkret foreslås at man i første omgang bør hæve grænsen fra 22 km/l til 28.1 km/l og 20 km/l til 25.2 km/l for henholdsvis diesel og benzin biler , således at den kun omfatter biler, der som minimum er i energiklasse A++. Samtidig hæves tillægget for biler, der kører under grænsen, til 6.000 kr. pr. km. under grænsen. Ændringen af grænsen forventes at medføre et merprovenu på omkring 1 mia. kr. om året.**

- I forlængelse heraf foreslår Alternativet også at oprette en pulje på 30 mio. kr., til at finansiere det nuværende tilslutningbidrag for opsætning af ladestationer. Generelt ønsker Alternativet at arbejde for bedre forhold for elbilsejere, fx ved at tilbyde gratis parkering til elbiler i byområder.
- At elektrificere vejnettet, så elbiler bliver ladt op mens de kører. På nuværende tidspunkt er prisen for en sådan ordning 7.5 mio. kr. pr. km. Alternativet ønsker i første omgang at elektrificere kortere stækninger, fx motorvejsstrækningen mellem Odense vest og Nr. Aaby (24km.).
- At nedsætte firmabilsskatten for elbiler fra nuværende 25% til 10 % for elbiler og 15% for opladningshybridbiler. For benzin- og dieselbiler skal firmabilskatten fortsat beregnes som 25 procent af de første 300.000 kr. og 20 procent af værdien over 300.000 kr.
- At fjerne broafgiften på Storebæltsbroen for elbiler og halvere prisen for fyldte biler (min. 4 personer i en personbil). Rabatterne forslås finansieret ved at udskyde tilbagebetalingstiden på Storebæltsbroen i tre år.
- At indføre en tillempet tysk ordning i Danmark for køretøjer over 7,5 tons, men dækkende alle veje. Forslaget ventes at give et merprovenu på 1 mia. kr. med start fra 2019.
- At indføre en landsdækkende roadpricing

#### For at nå målsætningen om at sikre fossilfri kollektive vej- og søtransport i senest i 2025 forslås følgende

- ** Cykelpuljen skal gøres permanent fra 2020 og de kommende årtier frem, og samtidig udvide den med 50 millioner kr. ekstra årligt. Dette vil betyde en investering på 200 mio. Kr. årligt til cykelstier mm.**

- ** At nedbringe prisen på kollektiv transport med 30 pct. Inkluderet gennem en støtte for brændselsomkostningerne til offentlig transport**
-  At statsfinansiere tilslutningen af eldrevne busser til elnettet.
-  At give danskere der vælger at tage bussen eller toget på ferie, mulighed for at trække prisen for billetten fra i skat.
-  At lave en strategi for elektrificering af det danske jernbanenetværk.

#### For at imødekomme den store klimabelastning fra flytrafik forslår Alternativet

- ** Med inspiration fra Sverige, at indføre en klimaafgift. Den svendske model kræver, at flyselskaber betaler:60 svenske kroner i gebyr pr. passager ved rejser inden for Europa, 250 svenske kroner i gebyr pr. passager ved mellemlange rejser, 400 svenske kroner i gebyr pr. passager ved oversøiske rejser.**
- ** Samtidig foreslås det at indføre en klimaafgift på flyrejser på 80 kr. pr. flyvning fra danske lufthavne, fordi billige flyrejser er dyrt for klimaet og giver et stort minus på den bundlinje. Flyskatten vil være progressiv, således at den fordobles ved anden rejse på et år, tredobles ved tredje rejse osv. Der ønskes dog en øvre grænse for afgiftens størrelse. Det antages at gennemsnits afgiften er 120 kr/flyvning, med fritagelse for afgiften ved brug af grønne brændstoffer.**

- Det foreslås desuden, at der stilles krav om at alle indenrigsflyvninger skal være eldrevne fra 2040.

### Målsætninger for boligsektoren

- Dansk byggeri skal energieffektivisere med 40 procent i 2030.
- Desuden foreslår Alternativet en række forslag med henblik på at sikre at flere bygninger forsynes med vedvarende energi, udfase brugen af brændeovne, samt fremme brugen af træ som bæredygtigt materiale i nyt byggeri

#### Med henblik på at sikre 40 procent energieffektivisering af Dansk byggeri i 2030 forslår Alternativet følgende

- **Alle nybyggede boliger og bygninger på over 500 m2 skal have solceller installeret.**
- Justere og relancere energimærkningen af private husstande, så den understøtter en bæredygtig og gradueret ejendomsbeskatning baseret på energimærket. Et A-mærket hus vil således skulle betale en lavere skat end et D-mærket hus. For at imødekomme en social slagside ved forslaget, skal ordningen kombineres med en støtteordning til renovering af huse med lave energimærker i lavprisområder.
- Alternativet foreslår en række forslag, der skal sikre energibesparelser i små og mellemstore virksomheder (SMV) og erhvervslivet generelt:
- SMV&#39;er skal kunne få simpel rådgivning, der både identificerer potentialer for energibesparelser samt indsatser, der kan realisere dette potentiale. Det foreslås, at der afsættes 5 mio. kr. årligt til oprettelse og drift af et nyt sekretariat, som kan fortsætte Energisparesekretariatets indsats.
- Refusionen af elafgift i handel- og serviceerhverv skal sænkes.
- Der skal etableres en tilskudspulje på 100 mio. kr. om året i fem år til energieffektivisering hos de mere energitunge SMV&#39;ere som eksempelvis fremstillingsvirksomheder.
- Grunduddannelserne for installatører og håndværkere bør fokusere mere på energirenoveringer og -besparelser i SMV&#39;ere.
- Der skal udvikles en standard for erhvervslejekontrakter som motiverer begge parter til at investere i energiforbedringer.
- Der skal afsættelses af 10 mio. kr. til udvikling af kampagnematerialer mm., som kommunerne kan benytte lokalt. Disse materialer kan evt. udvikles i et samarbejde mellem kommunerne og et energisparesekretariat.

#### Alternativet har en række konkrete forslag, der skal sikre, at flere bygninger forsynes med vedvarende energi

-  Kommuner skal kunne etablere og drive solcelleanlæg på bygningernes tagflader efter lempeligere regler.
- ** Derudover foreslår vi at etablere en nettomålerordning med et loft på tre gange husstandens forbrug for private med en tarif for netydelse på ca. 12 øre/kWh. Implementeret frem til 2025**
-  Lempelse af vilkårene for lokal forankring. Det gælder bl.a. i forhold til at sikre et bredt og alsidigt ejerskab af danske landvindmøller. Det er i Tyskland ikke nødvendigt for et lokalt projekt at have opnået en godkendt lokalplan inden deltagelse i et udbud. På den måde fjernes en del af risikoen, da planlægningsprocessen gøres nemmere. Tilsvarende ønsker Alternativet at indføre en lignende &quot;undtagelsesordning&quot; i Danmark, der kan styrke den lokale opbakning til etablering af landvindmøller og fremme et bredt, alsidigt ejerskab.
- ** Merforbruget fra datacentre skal forsynes med vedvarende energikilder. Dette skal sikres ved at staten indgår i en dialog med de enkelte firmaer, der ønsker at opføre datacentre.**

#### For at mindske luftforureningen fra brændeovne foreslår Alternativet

- At indføre en afgift på brændeovne. Det skal ske ved indførelse af en varmemåler på ovnen, der måler den tid, ovnen benyttes. Denne model giver mulighed for at sætte afgiften efter, hvor meget ovnene benyttes, om ovnen er placeret i et tæt befolket område og hvor forurenende typen af brændeovn er. Det Miljøøkonomiske Råd har beregnet, at det vil give en samfundsøkonomisk gevinst på omkring 3. mia. kr. om året.
  - Se på antagelser fra det økologiske råd

### Målsætninger indenfor landbrugssektoren

- Reduktion af landbrugets klimabelastning med 66 pct. i 2035 sammenlignet med i dag.
- Fossilfri landbrugsproduktion i 2030 (dvs. fuldstændig udfasning af fossile brændsler til maskiner og køleanlæg mv.)

#### Tiltag inden for landbrugssektoren

-  At der som en del af EU&#39;s landbrugsstøtte, der gives som passiv produktionsstøtte – grundbetalingen – i stigende grad skal overføres til konkrete støtteordninger, som resulterer i samfundsnyttige goder såsom bæredygtig og klimavenlig fødevareproduktion og naturtiltag. På kort sigt foreslår alternativet desuden, at Danmark udnytter muligheden for at bruge op til 15 pct. af støttemidlerne på bæredygtige landbrugsformer. På længere sigt ønsker Alternativet at arbejde for, at 100 pct. af EU-støtten til landbruget bliver betinget af natur-, miljø- og klimavenlig produktion.
- ** At fossile sær-subsidier til landbruget fjernes. Herunder afgiftsreduktionen på diesel.**
- At påbyde landmænd udtagning af kulstofrige lavbundsjorde fra intensiv drift.
- At indføre individuelle klimaregnskaber for det enkelte landbrug, så drivhusgasudledningen fremover opgøres på bedriftsniveau. De individuelle klimaregnskaber bør indføres gradvist, startende med de største, som i dag er underlagt en miljøgodkendelse. Disse skal levere en årlig drivhusgasopgørelse samt en handlingsplan for reduktion af drivhusgasemissioner, så hele landbruget reducerer sin klimabelastning med 66 pct. i 2035. For at opnå den største klimamæssige effekt, skal alle landmændene desuden tilbydes klimarådgivning fra faglige eksperter, som kan hjælpe med at udpege klimamæssige forbedringsmuligheder.
- At husdyrproduktionen bliver baseret på dansk produceret foder ved et erstatte sojaimport med protein fra kløver, græs og andre flerårige afgrøder i Danmark.
- At der fortsat udbygning med større, fælles biogasanlæg. Disse anlæg skal håndtere såvel gylle fra landbruget som grønt affald fra både industri og husholdninger. Her og nu foreslår vi, at støtten til etablering af biogasanlæg målrettes de fælles anlæg og kun gradvist afvikles

### Målsætninger indenfor Energisektoren

- Den flydende biomasse skal ikke fylde mere end 10-20 procent af energiproduktionen i 2030 og i så høj grad som muligt bestå̊ af lokalt overskud fra skånsom skovdrift. Desuden foreslås førstegenerationsbiobrændsler helt udfaset i 2025, hvor alt skal være andengenerationsbiobrændsler. Herfra og senest i 2035 skal Danmark udelukkende benytte avancerede biobrændsler.
- Desuden har Alternativet en række forslag, der skal fremme vedvarende energi, samt en række forslag med henblik på bedre udnyttelsen af overskudsvarme.
-

#### Med henblik på at udfase fossile brændsler foreslår alternativet

- ** En ny undergrundslov, som understøtter klimalovens målsætning om, at Danmark skal være et lavemissionssamfund i 2050. Konkret vil dette betyde et forbud mod nye efterforsknings- og indvindingstilladelser til fossil energi, samt fjernelse af muligheden for at forlænge licenser. Endelig skal der laves en afviklingsplan for alle eksisterende kulbrinteindvendingsanlæg over en 10-årig periode. Alternativet ønsker yderligere at stoppe al ny efterforskning af olie og gas i Nordsøren ved næste udbud.**
-  At ændre Nordsøfondens formål, så den med vedtagelsen af afviklingsplanerne får rollen som statens aktør i afviklingen af den fossile industri.
-  At fremtidige politiske forslag og beregninger bør basseres på Det Internationale Energiagenturs (IEA) Parisaftale-kompatible olieprisscenarie. Således vil beregninger og olieprisscenarier være baseret på en forventning om, at vi når Pariseraftalens målsætninger.
-  Desuden foreslås det, at Danmark bør benytte fastprismodellen – den såkaldte CfD-model. Ved at benytte CfD sikres byerne faste priser på den el, de producerer over den årrække, de modtager tilskud. Derfor kan de byde ind med lavere samlede priser, da usikkerheden for prisudsving ligger hos udbyderen – altså staten.
- 

#### For at udfase brugen af biomasse og førstegenerationsbiobrændsel foreslår Alternativet

- At udarbejde en biomassestrategi for Danmark, der skal klarlægge hvad vi vil bruge biomassen til, og hvor meget den skal fylde i vores energiproduktion. Alternativet ønsker at nedsætte et uafhængigt biomasseudvalg, der får et halvt år til at udarbejde en strategi med det sigte, at biomasse skal fylde så lidt som muligt i energiproduktionen i 2030.
- At indføre en afgift på fast biomasse i fjernvarmeanlæg og i private ovne (ikke fastlagt)

#### Alternativet foreslår med henblik på at fremme vedvarende energi

- ** Opførsel af mindst 1 GW vedvarende energi om året i 2021-2030, hvoraf det meste skal dækkes af vindmøller.**
- ** Desuden ønsker Alternativet at fremme brugen af varmepumper ved at halvere elafgiften permanent for de kollektive elvarmepumper (dvs. fra 40 til 20 øre/kWh)**

-  Desuden skal havene skal udforskes som mulige placeringer, ligesom der skal gennemføres forsøg med lokale, folkelige projekter og energifællesskaber samt udpeges deciderede energizoner, hvor flere teknologier kombineres med henblik på synergi og minimal forstyrrelse af landskabet og naboer.
-  Støtte den fortsatte udvikling af bølgeenergi med 50 mio. kr. om året i fem år.
- ** Fremme geotermi ved at fjerne kraftvarmekravet, ligestille geotermi og biomasse og give geotermi forrang for affald og fossilenergi i varmeområdet.**
-  Udbygge biogasanlæg så gylle og grønt affald kan omdannes til biogas og jordforbedringsmiddel frem for at blive spredt direkte eller gå til forbrænding.
-  Naturgas foreslås gradvist udfaset.
-  Derudover foreslår Alternativet at fjerne dobbeltbeskatningen af overskudsvarme, fritage overskudsvarmen fra varmeforsyningslovens prisbestemmelser, samt sikre afgiftsfrihed for de virksomheder, der vil forære varmen væk. Alternativet forslår konkret at der afsættes knap en milliard i perioden 2018 – 2021 til implementeringen af individuelle og kollektive varmepumper. Desuden forslår Alternativet at gøre eltariffer for fjernvarmen omkostningsægte, således at betaling for transport og levering af energien komme til at afspejle den reelle omkostning, som fjernvarmeselskaberne giver anledning til.

#### Alternativet har en række forslag, der tilsammen skal forbedre udnyttelsen af overskudsvarme

- ** Elafgiften til opvarmningsformål skal sænkes permanent til 4 kr./MWh (EU&#39;s minimumsafgift, ensartet), hvis der samtidig betales overskudsvarmeafgift på hele varmemængden.**
-  Supermarkeder fritages fra afgiften for den varme de selv bruger, og dermed gøre det mere rentabelt for supermarkeder at udnytte overskudsvarme.
-  At indføre en bagatelgrænse i reglerne for overskudsvarmeafgiften samt en lempelse af Energitilsynets indrapporteringskrav (priser, budgetter og regnskaber) for mindre leverandører.

#### Desuden foreslår Alternativet

-  At øge støtten til energiforskning med mindst 1,5 mia. Kr. årligt frem til 2020. I perioden 2020-2030 bør energiforskningsmidlerne gradvist hæves til 2-4 milliarder kroner.
-  At oprettelse af en energitestzone på Bornholm, hvor det er muligt at teste energiløsninger.
- ** At genindføre PSO-afgiften.**
-  At genindføre en forsimplet udgave af Grønne Regnskaber, der fokuserer på virksomhedens drivhusgasudledning. Den brede offentlighed skal have adgang til information om virksomhedernes samlede klimabelastning, og større virksomheder skal forpligtes til at udarbejde grønne regnskaber.
- ** Indførsel af en CO2 e-skat for at implementere princippet om, at &#39;forureneren betaler&#39;. Konkret forslås indførsel af en minimumspris for CO2 på 40 euro inden 2020 og 100 euro (125 dollars) inden 2025.**

### Adfærd - Alternativet foreslår desuden en række tiltag, der skal bidrage til en adfærdsændring for den enkelte dansker. Deres målsætning er

- At den enkelte dansker bør max udlede 2-3 tons drivhusgasser i 2030.

#### For at nå denne målsætning foreslår Alternativet

- At udarbejde handleplan for at nedbringe klimabelastningen til maks. 2-3 tones drivhusgasser per dansker.
- At indføre en klimafgift på rødt kød og senere en generelt omstillingsbidrag på fødevarer med høj klimabelastning. Konkret foreslår de en afgift på okse- og kalvekød på 17 kr. pr. kg, hvilket svarer til en pris på 88 ører pr. kg CO2.
- At nedsættelse af momsen til 12,5 pct. på alle vegetabilske fødevarer som frugt, grønt, nødder, bønner, brød osv.
- At der bliver udviklet nye officielle kostråd, som er baseret på, hvorvidt fødevare er klimabelastende
- At sænke af kørselsfradrag for cyklister fra nuværende 24km. til 12km for cykler.
- At skabe større incitament til at reparere cykler, lædervarer og tekstiler, ved at halvere momsen for reparation af disse produkter. Derudover ønskes et skattefradrag for reparation og vedligeholdelse af hårde hvidevare. Fradraget vil være 50 pct. af arbejdsomkostningerne op til 12.000kr. pr. person.
- At indføre af pantordning for elektronik. Alternativet bakker op om SF&#39;s forslag om at indføre en pantordning på 100-250 kr. for elektroniske produkter.
- At forlænge reklamationsretten og stille krav om til producenten om, at oplyse om produkters forventede levetid og garantere, at reservedele og opdateringer er til rådighed i hele levealderen. Alle væsentlige dele skal kunne udskiftes. Desuden ønskes en indførsel af et forbud mod &quot;planlagt forældelse&quot; (dvs. produkter, der intentionelt er designet til at forældres før tid). Indtil et reelt forbud er muligt, kræver Alternativet at producenter oplyser om evt. planlagt forældelse.