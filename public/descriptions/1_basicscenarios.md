## Frozen policy scenario

DTU Frozen Policy scenario er som Energistyrelsens basisfremskrivning. Det indeholder alle allerede besluttede politikker, inklusiv den seneste energiaftales, samt samme brændselspriser som anvendes af Energistyrelsen. Dvs. et energiscenarie med fastlåst politik frem til 2050. Det antages, at der udpeges områder til udbygning af havvindmøller i både øst og vest Danmark, samt at udbuddet af el og hybrid biler i 2025 er på niveau med i dagens udbud af benzin biler – dette kræver formentlig en klar udmelding fra regeringen om at de ser elbiler som den fremtidige løsning i Danmark, ellers vil bilproducenterne sandsynligvis ikke bringe nok el- og hybridbiler på markedet i Danmark. Der er i modellen taget højde for omkostninger til udbygning af infrastruktur til el- og gasbiler og modellen bygger automatisk denne infrastruktur og dermed er det implicit antaget at der er politisk opbakning til en sådan udbygning. Der er i modellen antaget en maksimal udbygning af 6200 MW landvind, 50000 MW havvind, 3000 MW bølgeenergi, 12000 MW tag solceller og 3000 MW mark solcelleanlæg - det sidste svarende til et areal på ca. halvdelen af Langeland. Scenariet inkluderer international bunkering fra shipping industrien og international flytransport. Dvs. det inkluderer den danske del af den internationale skibs- og flytrafik og tilhørende energiforbrug og emissioner. Det er vigtigt at betragte hele den danske udledning af drivhusgasser i forbindelse med dansk ansvar i en global klimaaftale. Der antages i Frozen policy scenariet at udbygningen af Havvindmølleparker kun inkludere de allere planlagte, herunder energiaftalens beslutninger. Yderligt begrænses udbygningen af overskudsvarme, under en antagelse at overskudsvarme problematikkerne ikke løses

### Målsætninger:

- 55 % VE andel i 2030
- Et grønt baseret el system i 2030
- Fjernvarmesektoren højst 10% af produktionen baseret på fossile brændsler

### Politikker:

- 3 nye havvindmølle parker (estimeret til at bliver 2,6 GW).
- Landvind begrænses til et maksimalt antal møller (lineær reduktion fra XX til 1850 møller i 2030)
- 4.2 Mia. DKK i teknologi neutral støtte i alt mellem 2020 og 2024
- Statsstøtten til biomasse-kraftvarmeanlæg fjernes for nye anlæg fra april 2019. Eksisterende ikke afskrevne anlæg modtager forsat støtte i resterende levetid max 15/20 år.
- Støtte til biogas forlænges frem til 2032
- Afgiftslempelse på elafgift
  - El-varmeafgift sænkes til 15,5 øre/kWh
  - Den almindelige elafgift sænkes med 4 øre/kWh i 2019-2022, 7 øre/kWh i 2023, 8 øre/kWh i 2024 og 14 øre/kWh i 2025 (2018-priser). Som følge af aftalen vil elafgiften således udgøre 77,4 øre/kWh i 2025 (2018-priser).
  - Elafgift til liberale erhverv sænkes til proces sats
- Udfasning af kul i el-produktion (giver en åbning for de centrale kraftvarmeværker at fortsætte kul forbrænding til varmeproduktion)

### Politikker endnu ikke implementeret i modellen:

- 500 mio. årligt til energibesparelser i industrien i perioden 2020-2024
  - 200 mio. er øremærket til energibesparelser i bygninger
- Fuld genopbygning af Thyra-anlæggene i Nordsøen, sikrer at de resterende ressourcer hentes op fra undergrunden

## Reference scenariet

Er identisk med Frozen policy scenariet udover at overskudsvarme problematikkerne løses og der fortsat givers tilladelser til udbygning af havvindmølleparker. Scenariet er desuden brugt som reference til beregning af ekstra omkostningstabellen.

## Målsætnings-scenarier (Carbon budget 1.5C og Carbon budget 1.5C (bio))

Disse to scenarier adskiller sig fra de andre ved at være målsætningsstyrede scenarier. Det eneste som styrer modellen her er et krav om at Danmark ikke må udlede mere end 500 Mt CO2 frem til 2050, hvilket svarer til hvad Danmark kan tillade sig at udlede under Paris-aftalen. I scenariet med tilføjelsen (bio) er der desuden tilføjet en restriktion om at Danmark ikke netto må importere biomasse efter 2030. I disse scenarier inkluderer vi ikke skatter og afgifter og det er derfor en ren samfundsøkonomisk optimering – dermed viser de den billigste løsning for hvordan Danmark kan holde sig under de 500 Mt CO2 frem til 2050. Disse scenarier kan således bruges til at måle de andre såkaldte politikscenarier mod.
