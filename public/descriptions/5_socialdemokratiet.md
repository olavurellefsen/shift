<a name="socialdemokratiet"></a>
## Socialdemokratiet
[Gå tilbage](#scenariebeskrivelser)

I nedenstående findes en mere uddybet beskrivelse af Socialdemokraterne konkrete målsætninger og virkemidler inden for klimaområdet. Det er baseret på klimaudspillet &#39;Danmark Skal Igen Være En Grøn Stormagt&#39;.

### Målsætninger for transportsektoren

- 000 el-, opladningshybrid- og brintbiler i 2030. Dette skal understøttet af en udfasning fossildrevet transport.
- Desuden foreslås en række tiltag der skal styrke og elektrificere størstedelen af det danske jernbanenet.

#### For at understøtte målsætningen om at sikre 500.000 el-, opladningshybrid- og brintbiler i 2030 og samtidig udfase fossildrevne transportmidler foreslår Socialdemokratiet

- **At den særligt lave elafgift ved opladning forlænges yderligere for al vejtransport. Dermed sidestilles elbiler og eldrevne lastbiler med elbusser, der i dag er tildelt den særligt lave afgift i en længere periode.**
- **At staten finansierer tilslutningsbidrag for nye, hurtige ladestandere, hvor elbiler kan lade nok på ti minutter til at køre 150-350 km.**
- Med inspiration fra Holland og Storbritannien at sænke firmabilbeskatningen for el- og opladningshybridbiler til hhv. 10 pct. og 15 pct.
- **At udskyde indfasningen af registreringsafgift på elbiler.**
- At give kommuner ret til et tilskud på 10.000 kr. til hver el- eller brintbil, de indkøber.
- **At stoppe for salg af nye dieselbiler fra 2030 og udfasning af nuværende dieselbiler.** På kort sigt ønskes gennemførsel af afgifter, der vil gøre det mindre fordelagtigt at køre i dieselbil.
- At evaluere og stramme af eksisterende miljøregler, så de tager højde for de nye teknologirske muligheder, der kommer i fremtiden.
- At støtte til lokale initiativer til at fremme elbusser.

#### Med henblik på at styrke den kollektive trafik og elektrificere størstedelen af det danske jernbanenet ønsker Socialdemokratiet

- **At gennemføre den fulde elektrificering af jernbanestrækningerne, som tidligere har været aftalt med Togfonden DK. Potentialet for CO2­reduktion er ca. 170.000 ton pr. år.**

### Målsætninger for energisektoren

- 55 pct. af det samlede danske energiforbrug skal komme fra vedvarende kilder i 2030. Herunder skal hele elforbruget i Danmark skal dækkes af vind, sol eller anden vedvarende energi i 2030.
- Desuden ønsker Socialdemokratiet at nedbringe CO2-udledningen fra varmesektoren.
- Endelig foreslås en række initiativer til der skal reducere energiforbruget i bygninger og industri.

#### Med henblik på at fremme vedvarende energi foreslår Socialdemokratiet følgende

- **Opførsel af to ekstra havvindmølleparker frem mod 2030, ud over de tre der blev vedtaget med energiforliget 2018.**
- **Årlige udbud for landvind og solceller på 250 MW fra 2020-2030 for at sikre en markant udbygning på land, hvor den vedvarende energi stadig er billigst.**
- En ny udbudsmodel for vind- og solenergi der giver mere vedvarende energi for pengene. Den nye udbudsmodel for vind- og solenergi bør følge Klimarådets anbefalinger.
- Indførsel af nye principper for anvendelse af biomasse, der blandt andet sikre, at der ikke foretages nye miljø- eller samfundsmæssigt uhensigtsmæssige investeringer i biomasse.
- At lave en strategi for at erstatte naturgas med gas fra vedvarende energi.
- At afsætte en mia. Kr. årligt til forskning i energiteknologi og -løsninger.

#### For at nedbringe CO2-udledningen fra varmesektoren foreslår Socialdemokratiet at

- At nedsætte elvarmeafgiften, for at udbrede brugen af varmepumper. Ved bedre udnyttelse af overskudsvarme ved at fjerne administrative byrder eller tilpasse afgiftssystemet.
- At lave en strategi for at udfase oliefyr.

#### Socialdemokratiet foreslår en række initiativer til der skal reducere energiforbruget i bygninger og industri

- Med inspiration fra de krav, statslige bygninger er underlagt, hvor ministerier og underliggende institutioner skal reducere energiforbruget med 14 pct. i perioden 2006-2020, at sættes krav til kommunale og regionale bygninger om at spare på energien
- At indføre en ny energispareordning med separate puljer til energibesparelser i bygninger og industri.
- At analysere hvilke barrierer der er for at forbedre energiforbruget i udlejningsejendomme uden, at det stiller lejerne ringere.

#### Yderligere foreslår Socialdemokratiet

- At etablere et samarbejde mellem stat og relevante investorer om at fremme private grønne investeringer. Målet er at sikre investeringer i nye grønne innovationsprojekter og bedre udnyttelse af det store potentiale for grønne job og grøn vækst og eksport. Arbejdet skal bl.a. udmønte sig i en analyse, som skal afklare, om der er regulering, som forhindrer grønne og bæredygtige investeringer.
- At støtte til lokale initiativer til ordninger med skrotningspræmier for udfasning af, samt installation af filtre i brændeovne.

### Målsætninger for Landbrug og natur

- Sætte et klimamål for landbruget med henblik på at reducere udledningen af drivhusgasser.
- Halvdelen, svarende til 55.000 hektar, af den danske statsskov skal være udlagt til urørt skov. Desuden skal 20.000 hektar privat skov på sigt være udlagt til urørt skov, enten ved at bytte eller opkøbe privat skov.

#### For at sætte klimamål for landbruget foreslår Socialdemokratiet

- At nedsætte et råd med deltagelse af landbrugets parter. Rådet skal foreslå et fair og fornuftigt mål for, hvor meget landbruget kan reducere deres CO2-udledning samt foreslå, hvordan ambitionen kan indfries. Anbefalingerne skal tage udgangspunkt i realiseringen af Danmarks langsigtede klimamål.
- At foretage en national afdækning af, hvor jordfordelinger med fordel kan gennemføres gennem frivillige aftaler. Jordfordelinger giver klimagevinst, når lavbundsjorde tages ud af drift, da disse ellers udleder betydelige mængder CO2, når de drænes i forbindelse med opdyrkning.
- At prioritere midler til forskning i reduktion af metan fra husdyrbrug og lattergas fra planteproduktion.

#### For at understøtte målsætningen om at udlægge 75.000 hektar af det danske areal til urørt skov foreslår Socialdemokratiet

- At etablere 15 vilde naturparker på statens og kommunernes areal, som skal give den sammenhængende og vilde natur et massivt løft.
- At udvikle dansk natur, så Danmark med tiden får et større beskyttet areal. Socialdemokratiet mener at Danmark i skal udpege flere områder som fredet natur, så de mest værdifulde dele af dansk natur kan bevares til kommende generationer
- At forbedre mulighederne for jordfordelinger. Bl.a. ved at afskaffe tinglysningsafgiften i forbindelse med jordbytte, en national afdækning af, hvor jordfordelinger kan gennemføres, og midler til opkøb af jord.
- At målrettet regulering af landbruget. Dansk landbrug skal have en balanceret og fornuftig tilgang til gødskning af deres afgrøder, og det sikrer vi med målrettet regulering af landbruget

### Socialdemokratiet forslår desuden en række tiltag der skal øge incitamentet for at bruge mindre og genanvende mere plastik

- At indføre pant på flere typer af plastikflasker, f.eks. saftflasker, juiceflasker og proteinflasker
- En ressourceafgift på flaskevand af plastik. Det skal nedbringe vores forbrug af plastik.
- En forhøjelse af afgifterne på bæreposer af plastik.
- At forbyde at butikker udleverer poser med hank gratis.
- At udarbejde en producentansvarsordning der skal sikre, at producenten i højere grad bruger plasttyper, der kan genanvendes i andre produkter og samtidig undgår at blande plasttyper.