<a name="radikale-venstre"></a>
## Radikale Venstre
[Gå tilbage](#scenariebeskrivelser)

I nedenstående findes en mere uddybet beskrivelse af Radikale Venstres konkrete målsætninger og virkemidler inden for klimaområdet, primært baseret på klimaudspillet &#39;Klimaet Kalder. Fremad&#39;, samt deres udspil &#39;Klima 2030 – et grønt Danmark, der leder verden&#39;.

### Målsætninger for transportsektoren

- 1 mio. elbiler i Danmark i 2030 samt udfasning af fossilbiler. Desuden ønsker de at fremme elcykler og har de en målsætning om, at alle offentlige køretøjer skal køre på el.
- Alle indenrigsfly i Danmark skal være eldrevne eller flyve på grøn biobrændstof i 2035.

#### For at nå deres målsætning om 1 mio. elbiler i 2030 og samtidig udfase fossilbiler foreslår Radikale Venstre at

- ** Stoppe for nysalg af diesel- og benzinbiler i 2025. Fra 2030 vil dette også omfatte hybridbiler.**
- ** Udskifte alle offentlige køretøjer til eldrevne køretøjer efterhånden som de skiftes ud med nye.**
- ** Fritage el til opladning af elbiler for elafgift som minimum frem til 2023. Det samme skal gælde lastbiler.**

-  Omlægge bilbeskatningen til en teknisk afgift, som begunstiger CO2-effektive biler. **De ønsker at tilbagetrække regeringens lempelser af registreringsafgiften.** De midler det frigiver, skal sikre at elbiler er begunstiget i overgangsperioden, så elbiler fortsat kan afgiftsfritages. Der prioriteres ca. 1 mia. kr. årligt mellem 2020 til 2025 til dette. På længere sigt ønskes det provenu, er taber på fx benzin- og dieselafgifter, gradvist erstattes med andre afgifter i takt med, at der bliver flere grønne biler. De lægger bl.a. op til et storskala-forsøg med roadpricing, så det bliver muligt at indføre roadpricing i Danmark inden 2030. Derudover ønskes en omlægning af dele af bilafgifterne fra en engangsafgift til en løbende afgift, så særligt grønne biler bliver billigere at købe, men dyrere at eje i en periode.
-  Give kommunerne mulighed for at indføre ren luft-zoner, som omfatter alle køretøjer. Konkret foreslås en model, hvor personbiler gradvist skal forurene mindre. Inden for ren luftzonerne skal personbiler leve op til Euronorm 5 (Euronorm 6 for lastbiler, busser og varebiler) fra 2020 og Euronorm 6 fra 2022. Der vil dog være undtagelser for de typer af køretøjer og maskiner, hvor der ikke findes alternativer (et eksempel kunne være gravkøer).
-  Fjerne storebæltstaksten for elbiler og rene brintbiler indtil 2023. Desuden bør Danmark indlede en drøftelse med Sverige om at gøre det samme for Øresundsbroen.
- ** Alle taxaer skal være nuludslipsbiler i 2025. Konkret betyder det, at der fra 2021 kun skal udstedes taxilicenser til hybridbiler eller nuludslipsbiler. Fra og med 2025 må der kun køre nuludslips-taxaer på vejene (dvs. rene eltaxaer eller brint).**

#### Radikale venstre foreslår desuden fire konkrete initiativer, der skal fremme elcykler. De forslår

- En forsøgsordning med elcykler som erstatning af biler på særligt trafikerede strækninger. Bilister, der dagligt kører på udvalgte trafikerede strækninger, skal som et forsøg have en gratis elcykel i ét år. Efter forsøgsperioden kan brugeren købe elcyklen til nedsat pris.
- En forsøgsordning med elcykler som erstatning af biler på særligt trafikerede strækninger. Bilister, der dagligt kører på udvalgte trafikerede strækninger, skal som et forsøg have en gratis elcykel i ét år. Efter forsøgsperioden kan brugeren købe elcyklen til nedsat pris.
- At afskaffe afgiften på opladning af elcykler i det offentlige rum, ligesom det er tilfældet for elbiler.
- At alle nye ladestandere til elbiler skal også kunne oplade elcykler.
- At kommuner skal have lov til at give elcykler til ældre.

#### For at imødekomme deres målsætning om at gøre fly grønnere foreslår Radikale Venstre at

- ** Indføre en ordning, hvor alle fly der letter fra Danmark, skal betale 250 kr. for hver ton CO2e flyet udleder (Baseret på Concito´s antagelse om fly CO2 omregnes til CO2e med en factor 2).** Ordningen ønskes indført gradvist over fem år. Hvis et flyselskab selv klimakompenserer for alle flyvninger fra Danmark, kan de fratrække udgiften til klimakompensation (Kun klimakompensation med guld-certificering vil gælde). Halvdelen af indtjeningen fra flyafgiften skal investeres skovrejsning. Radikale Venstre skønner at der på baggrund af den nuværende flytrafik, vil investeres 300 mio. kr. til skovrejsning om året. For dette beløb vil det være muligt at plante ca. 5.000 ha. skov, der vil optage 0,75 mio. tons CO2 over 20 år. Den anden halvdel af indtjeningen fra flyafgiften ønskes investeret I udvikling af grønnere fly.

#### Målsætninger for Energisektoren

-  Al el og fjernvarme i Danmark i 2030 skal produceres på vedvarende energi.

- En besparende på ca. 35 pct. af vores endelige energiforbrug i 2050.
- Frem mod 2030 skal 50 pct. af dansk produceret gylle skal forgasses. Målet er, at det over årene sker til samme pris som i dag, hvilket forudsætter en halvering af støtteniveauet i samme periode.

#### For at udbygge vedvarende energi generelt, herunder særligt vindenergi, foreslår Radikale Venstre

- ** At opføre tre store havvindmølleparker på minimum 3.000 MW, ud over dem som allerede er aftalt i energiaftalen.**
- ** Udbygning af landvind og centrale solanlæg med cirka 3.000 MW, fordelt på cirka 300 MW om året i teknologineutrale udbud.**
-  At konvertere nogle af de nuværende decentrale værker til såkaldte &#39;Superflexværker&#39;, dvs. decentrale kraftvarmeværker, som både kan bruge grøn gas og en eldrevet varmepumpe. Ved at skifte mellem gas og varmepumpe kan værkerne udnytte den fluktuerende elpris og fungerer dermed som spidsbelastning.
-  Etablering af en geotermi handlingsplan, hvor der afsættes 500 mio. over perioden til udvikling og etablering af anlæg. Derudover indføres frit brændselsvalg for alle producenter på nær fossile brændsler og biomasse.
-  Udarbejdelse af en strategi for den danske gasinfrastruktur frem mod 2050. Analysen skal bl.a. konkretisere, hvordan og i hvilket omfang grøn gas kan erstatte diesel i den tunge transport til lastbiler og shipping.

#### For at understøtte udfasningen af fossile brændsler foreslår Radikale Venstre yderligere

- ** At nedsætte elvarmeafgiften permanent med 25 øre per kWh fra 2020** g at oprette støttemekanismer gennem den nye energispareordning for at sikre udbredelse af både individuelle og centrale varmepumper.
- ** At gøre installation af nye oliefyr forbudt fra 2020 og indføre et forbud mod oliefyr i 2030. Installation af individuelle naturgasfyr forbydes fra 2025.**

-  Samtidig ønskes en specifik afgift på biomasse på de decentrale værker, der straffer anvendelse af biomassekedler udover et antal fastlagte timer til spidsbelastning, fx 700 timer om året. Denne afgift forventes ikke at generere provenu af betydning.
-  At indføre af en elafgift og en eltarif, der giver slutbrugeren incitamenter til at bruge strøm, når den produceres. I forbindelse med energiaftalen blev der nedsat en arbejdsgruppe, som skal se på netop dette. Radikale venstre ønsker, at forligskredsen forpligter sig til både at sikre fremdrift i arbejdsgruppens arbejde samt at gennemføre en model for &#39;omkostningsægte tariffer&#39; og &#39;dynamiske elafgifter&#39;, så snart det er muligt.
- ** Som minimum at halvere afgiften på industriel overskudsvarme, samt sikre en mere individuel og målrettet planlægning af anvendelsen af de tyve største industrielle varmeproducenter som Apple, Facebook, Aalborg Portland, Shell, Novozymes mv.**
-  Alle offentlige bygninger skal gøres &quot;smart energy ready&quot;, således at deres strømforbrug kan justeres efter vindenergiproduktionen. Konkret foreslås en metode, hvor private firmaer får mulighed for at byde ind og gennemgå offentlige bygninger gratis mod at få del i fremtidige besparelser
-  At der øremærkes grønne forskningsmidler til såkaldte &quot;power2gas&quot; teknologier, hvor overskuddet fra vind via elektrolyse omdannes til grøn gas eller metanol (drivmidler), der kan anvendes i transportsektoren.
-  At arbejde for at 80 pct. af de decentrale, samt en markant del af de centrale værker, skal i 2030 anvende varmepumpe i stedet for naturgas. For det lille mindretal af såkaldte &quot;barmarksværker&quot;, hvor det ikke er tilfældet, foreslås oprettelse af en skrotningspulje på 100 mio. (engangsudgift), så forbrugerne i stedet overgår til grøn, individuel opvarmning.
- ** Tre konkrete initiativer foreslås med henblik på at sikre, at overskudsvarmen fra datacentrene kommer ind i fjernvarmenettet og derfra ind i folks hjem: 1) Alle fremtidige datacentre skal ligge i eller tæt på et fjernvarmeområde, således at varmen kan bruges til fjernvarme, 2) Afgiften for overskudsvarme skal sænkes, så det bliver attraktivt at få overskudsvarmen ind i radiatorerne, 3) Alle datacentre skal love, at de bygger lige så meget grøn strøm, som deres datacenter bruger.**

#### For at nå målsætningen om at 50 pct. af dansk produceret gylle forgasses i 2030 foreslår Radikale Venstre

- ** At støtten til biogas begrænses ved at indføre automatisk aftrapning af tillægget på 26 øre/kWh (eller kr./GJ) ved en lineær aftrapning frem mod 2030.**

- At biogasbaseret elproduktion frem over støttes via den gældende pristillægsmetode, således at værkerne får et motiv til at regulere elproduktionen efter markedsprisen på el. For at fastholde tilskudsmæssig ligestilling reguleres pristillægget samtidig, idet den forventede elmarkedspris i dag er lavere, end det var forventet, dengang pristillægget blev beregnet, dog fastholdes den nuværende gradvise reduktion af støtten ved ikke at pristalsregulere støtten.
- Endelig ønskes det at fastholde princippet om at støtte opgradering på samme niveau som anvendelse i kraftvarme, hvilket også foreskriver en teknologisk udvikling på dette område.

#### For at understøtte målsætningen om at spare 35 pct. af vores endelige energiforbrug i 2050 foreslås det

- At der oprettes en statslig udbudspulje eller et tilskudsprogram på 400 mio. kr. om året med fokus på de energibesparelser, der opstår som følge af elektrificering. Der tænkes især på: Installation af individuelle og centrale varmepumper, omlægning af industrielle processer til grøn el, samt elektrificering af transport, fx større flåder af elbiler og andre køretøjer til offentlige og private virksomheder.

### Målsætningen for boligsektoren

- CO2-aftrykket fra nybyggeri af huse skal halveres i 2030.
- Henholdsvis 25 pct. og 50 pct. af nyt lavt byggeri og et-etages byggeri skal i 2030 opføres i træ.
- Halvdelen af cement til beton i huse skal have et 30 pct. lavere klimaaftryk i 2030.
- I 2030 skal 40% af alt betonaffald genanvendes i ny beton imd under 2% i dag. Resten skal så vidt muligt nyttiggøres på anden vis, fx til infrastrukturanlæg, hvor det bruges bedst muligt
- I 2050 skal vores bygninger bruge 45 pct. mindre energi end i 2011.

#### For at understøtte den overordnede målsætning om at halvere CO2-aftrykket fra nybyggeri i 2030 foreslår Radikale Venstre

- At der stilles der i offentligt udbud krav om, at 25% af alt offentligt byggeri og anlæg i 2022, 50% i 2025 og 100% i 2030 udarbejder livscyklusanalyser og anvender grøn beton
- At energirenoveringer skal ske, når bygningen alligevel renoveres af andre årsager. Radikale Venstre ønsker energiaftalens 200 mio. kr. afsat til bygninger indrettes, så bygningsejere motiveres til dybe energirenoveringer ved eksempelvis at lade tilskuddets størrelse afhænge af, hvor mange trin opad, energistandarden øges.
- At alle bygningstyper energirenoveres når der alligevel skal renoveres. Derfor foreslås følgende tiltag for energibesparelser i bygninger:
- Ved ejerskifte skal alle købere tilbydes en energirapport, der indeholder tre mulige scenarier for energirenovering, der kan anvendes direkte til indhentelse af tilbud og som dokumentation over for pengeinstitut. Energirapporten finansieres ligesom husforsikring halvt af sælger og halvt af køber, hvis køber vælger den.
- Kvaliteten af energimærket skal forbedres markant gennem en langt større anvendelse af digitale data og bedre uddannelse af de konsulenter, der udarbejder mærket. Derudover skal anvendelsen af energimærket udbredes, og det skal fremgå af ovenstående energirapport, hvilket energimærke man kan opnå ved renovering.
- Der bør lægges en strategi for renoveringer af forskellige typer af bygninger, herunder den offentlige bygningsmasse, og afsættes 300 mio. om året til målrettede tilskud til dybe renoveringer i den eksisterende bygningsmasse. Støtten skal administreres af en uafhængig aktør gennem udbud – og skal udbetales per sparet MWh og gradueres, alt efter om bygningen befinder sig uden for fjernvarmeområdet og om renoveringen er dyb.
- at der etableres et markedsorienteret udbud for udbud af energibesparelser i industrien, der ikke fokuserer på elektrificering. Hertil afsættes 300 mio. kroner årligt.

#### Herunder foreslår de en række forslag for at nå deres målsætninger om at fremme træ som byggemateriale

- Udarbejdelse en træbyggestrategi udarbejdes nærmere i et samspil med byggebranchen, skovbranchen og kyndige eksperter på området. Træbyggestrategien skal sikre at hhv. 50% nyt lavt byggeri og 25% af nyt etegages byggeri i 2030 opføres i træ.
- I forhandlingerne med kommunerne om deres økonomi, skal der opsættes konkrete og bindende mål for byggeri i træ og/eller reduktion af klimaaftrykket i kommunernes nybyggeri. Desuden foreslås det, at det offentlige skal udbyde tre større projekter bygget i træ.

#### Med henblik på i højere grad at genanvende byggematerialer foreslår Radikale venstre at

- Få bedre styr på de nuværende standarder for genanvendelse af byggematerialer, samt opdatering af europæiske standarder. Desuden ønsker de, at offentlig-privat industrielt partnerskab omkring innovation, markedsmodning og markedsudvikling af grøn beton på tværs af værdikæden, med mål om at reducere CO2-aftrykket fra beton med 30% i 2030.

#### Målsætninger for Landbrug og natur

- Udtage 2/3 af al opdyrket areal i Danmark til giftfrit landbrug frem mod 2050. Herunder 59.000 hektar frem mod 2030. De mest mindst effektive og kulstofholdige jorde vil blive prioriteret.
- Udtage de den resterende 1/3 af opdyrket land til naturarealer.

#### For at understøtte ovenstående målsætninger foreslår Radikale Venstre

- Indførsel af en afgift på ubehandlet husdyrsgødning.
- Ophævelse af pesticidafgiften.
- Desuden vil Radikale Venstre gennem en række initiativer opnå en klimagevinst på 1 mio. tons CO2e-reduktion årligt indtil 2030. Herunder forslås det at afsætte 100 mio. Kr. om året til en række initiativer og kvalitative puljer, som kan understøtte små producenter i fødevarebranchen, som leverer højkvalitetsprodukter.

#### Med henblik på at udtage 1/3 af opdyrket land til naturarealer foreslår Radikale venstre

- At oprette 10 nye vilde naturreservater på statsligt areal. Alle vilde naturreservater skal være store, sammenhængende områder på omkring 10 km2 eller endnu større. Natur-reservaterne bliver ca. 120 km2 i alt.
- En ny jordbrugsreform, der skal forpligte hver kommune på at lave en jordreform for alle områder i kommunen. Der skal opstilles eksplicitte mål for jordreformen, såsom sikring af mere sammenhængende naturarealer, udtagning af lavbundsjord, fremme af omlægning til økologi og mere effektivt sammenhængende landbrugsarealer mv. Yderligere vil jordbrugsreformen sikre, at tinglysningsafgiften sløjfes, når et stykke jord byttes, sælges eller tinglyses til et specifikt formål i forbindelse med en jordreform.