<a name="regeringen"></a>
## Regeringen
[Gå tilbage](#scenariebeskrivelser)

Nedenfor findes en mere uddybet beskrivelse af Regeringens konkrete målsætninger og virkemidler inden for klimaområdet. Der er taget udgangspunkt i Klima- og luftudspillet &#39;Sammen om en grønnere fremtid&#39;, Energiaftalen 2018 samt regeringens seneste transportudspil.

### Målsætninger for transportsektoren

- 1 mio. Elbiler, plug-in hybridbiler eller tilsvarende biler i Danmark i 2030, samt udfasning af fossilbiler frem mod 2030.
- Desuden lægger regeringen op til en grøn omstilling af rutebusserne og taxiflåden.

#### For at nå denne målsætning ønsker regeringen at

- ** Stoppe for salg af nye benzin- og dieselbiler fra 2030. Samtidig er det regeringens mål, at der fra 2035 heller ikke længere sælges plug-in hybridbiler.**
- ** Fjerne registreringsafgiften på grønne biler under 400.000 kr. i 2019 og 2020. Konkret ønsker regeringen at hæve bundfradraget i registreringsafgiften for el- og plug-in hybridbiler, så det i 2019 udgør 40.000 kr. og 77.500 kr. i 2020. Regeringen vil samtidig udskyde indfasningen af registreringsafgiften med ét år.**
-  For at gøre grønne biler (fx el- eller plug-in hybridbiler) mere attraktive som firmabil og styrke markedet for brugte biler vil regeringen i en periode indføre et fradrag i beskatningsgrundlaget for de grønne biler på 30.000 kr.
- ** Afsætte en pulje på i alt 80 mio. kr. til hurtigladestandere, hvoraf 20 mio. kr. øremærkes hurtigladestandere på statsvejnettet, og 60 mio. kr. øremærkes til det kommunale vejnet med særligt fokus på trafikale knudepunkter.**
-  Give kommunerne friere rammer til selv at give rabat til nul- og lavemissionsbiler.
-  Indgå̊ aftale med kommunerne om at sikre areal til, at private aktører kan opsætte tilstrækkeligt med ladestandere i byerne.
-  Give kommunerne mulighed for at tillade, at lav- og nulemissionsbiler kan køre i busbaner. Det kan gøre det grønne transportvalg mere attraktivt i bybilledet.
-  Igangsætte forsknings- og udviklingsaktiviteter målrettet elbilers samspil med energisystemet. Det skal forberede systemet til et stort antal elbiler i fremtiden.
-  Nedsætte en kommission, der får til opgave at analysere tiltag til udbredelse af grønne biler i stor skala i Danmark.
-  Afsætter en pulje på 100 mio. kr. til midlertidigt at hæve skrotpræmien for ældre dieselbiler. Ejere af gamle dieselbiler fra før 2006 vil således kunne få en skrotpræmie på 5000 kr.
- ** Forhøje kravet for iblanding af biobrændstoffer i benzin og diesel til 8 pct. Det bidrager også̊ til, at Danmark kan opfylde sit EU-mål for vedvarende energi i transportsektoren i 2020.**
-  For at skabe renere luft til danskerne vil regeringen give de fem største danske byer mulighed for at indføre miljøzoner med skærpede krav til lastbiler, busser og varebiler. Derfor indføres reglerne smidigt og trinvist frem til 2025. Regeringen vil samtidig stramme håndhævelsen af miljøzonereglerne gennem en digitalisering af ordningen.

#### Regeringen fremsætter to konkrete forslag med henblik på grøn omstilling af busruterne og taxiflåden

- ** Gennemføre en grøn omstilling af rutebusserne. Dette skal ske i tre trin: Første trin er i 2020, hvor nye busser skal være CO2-neutrale. Andet trin er i 2025, hvor nye busser i byerne hverken må udlede luftforurening eller CO2. Tredje trin er fra 2030, hvor ingen busser i byerne må udlede luftforurening eller CO2. Regeringen inviterer kommuner og regioner til en drøftelse om at gennemføre denne omstilling.**
- ** Stramme energikravene til nye taxier i 2019, 2022 og 2025, så̊ ingen nye taxier udleder CO2 eller luftforurening fra 2025. Omsætningen i taxiflåden ventes at sikre, at den grønne omstilling er fuldt gennemført inden 2030. I 2019 og 2020 er antallet af nye taxilicenser begrænset til 500 om året, som fordeles ved lodtrækning. Regeringen vil give taxivognmænd med nulemissionsbiler garanti for en taxilicens. Yderligere vil regeringen etablere flere og hurtigere ladestandere, hvor der ved placeringen af standerne bliver taget særlige hensyn til taxierhvervets behov.**

### Målsætninger for landbrug og natur

- Styrke den forsatte reducering af drivhusgasudledningen fra landbruget.
- Arbejde for at nå Danmarks EU-forpligtelsen om at nedbringe ammoniakudledningen yderligere.
- Desuden vil regeringen fremme præcisionslandbrug og styrke klimaforskningen, samt partnerskabet mellem regering og landbrug.

#### Med henblik på at nedbringe drivhusgas-, samt ammoniakudledningen fra landbrug vil regeringen

- Nedsætte et udvalg, som skal vurdere mulige tiltag, der kan bidrage til opfyldelse af målene om reduktion af ammoniak i NEC- direktivet. Blandt andet skal udvalget undersøge, hvordan ammoniakreducerende teknologi kan fremmes via støttemodeller, pilotordninger eller lignende. Allerede nu afsættes en pulje til konkrete tiltag, der skal anvendes til at følge op på udvalgets arbejde. Ialt afsættes 160 mio. kr. til indsatsen.
- Etablere en tilskudsordning til investeringer i nye slagtesvinestalde, der skal være med til at udbrede ammoniak- og drivhusgasreducerende teknologier som fx anlæg til gylleforsuring.
- Etablere et partnerskab med landbruget, der skal sigte efter fortsat at udvikle et klimavenligt dansk landbrug i verdensklasse.

#### For at nå denne målsætning ønsker regeringen at

- Fremme præcisionslandbrug, hvor man med højteknologiske løsninger som sensorer og GPS- data kan optimere dyrkningen.
- Derudover afsætter regeringen 90 mio. kr. til klimaforskning i landbruget.
- Desuden har regeringen sammen med Socialdemokratiet og Dansk Folkeparti i forbindelse med hjælpepakken til landbruget etableret en jordfordelingsfond på 150 mio. kr. Jordfordelingsfondens formål er, primært gennem køb og salg af jorder, at gennemføre multifunktionel jordfordeling.

### Målsætninger for energisektoren

- På sigt skal Danmark være uafhængigt af fossile brændsler.
- På kort sigt planlægger regeringen en række tiltag, som skal udfase ældre brændeovne og klimabelastende køleanlægsvæsker.

#### For at nå disse målsætninger planlægger regeringen at

- Formulere en gasstrategi, som skal skabe det nødvendige grundlag for et markedsbaseret og kommercielt udnyttet gassystem. Strategien skal blandt andet forholde sig til potentialet i biogas og andre grønne gasser og dermed bidrage til et klimaneutralt Danmark senest i 2050.
- Indføre en ordning, hvor der tages et tjek af, om den gamle brændeovn er så effektiv og miljørigtig, som den bør være, når danskerne køber sommerhus. Er brændeovnen fra før 2000, skal den skrottes eller udskiftes til en ny brændeovn.
- Regeringen afsætter 46 mio. kr. til en midlertidig national skrotningsordning for gamle brændeovne for at accelerere udskiftningen af de ældste brændeovne. Ejere af de ældste brændeovne vil derfor kunne få ca. 2000 kr. i tilskud, hvis de skrotter eller udskifter deres gamle brændeovn.
- Regeringen vil stramme kravene til anvendelse af kølemidlerne for at fremme mere klimavenlige alternativer, som findes på markedet.

### Regeringen planlægger desuden at

- Øge finansieringen til energi- og klimaforskning til 1 mia. kr. I 2024. Konkret vil regeringen igangsætte forskning i CO2-optag og -lagring. Derudover vil regeringen igangsætte en analyse, der skal forbedre opgørelsesmetoderne, så man mere målrettet kan øge optaget af CO2.
- At annullere 8 mio. kvoter fra kvotehandelssystemet en del af klimaindsatsen frem mod 2030. Det betyder, at der bliver færre CO2-kvoter i systemet, og dermed bliver det dyrere at udlede CO2.
- Igangsætte en kampagne, der skal gøre det lettere at vælge klimaet til, selv i en travl hverdag. Med udgangspunkt i et klimamærke skal kampagnen gøre det lettere for danskerne at træffe grønne valg. Indsatsen vil blive tilrettelagt med rådgivning fra et panel af adfærds- og forbrugereksperter og i dialog med erhvervslivet. Desuden vil regeringen brede klimaengagementet ud til danskere i alle aldersgrupper gennem undervisningsinitiativer og folkelige aktiviteter. Regeringen vil lancere KLIMAETS PRIS, der årligt skal gives til det bedste danske klimainitiativ.
- Foretage en løbende opfølgning på klimaindsatsen i 2022, 2024 og 2027. Det vil give mulighed for løbende at vurdere behovet for at tilpasse indsatsen på klimaområdet.
- Regeringen har desuden sammen med aftalekredsen bag energiaftalen fra juni 2018.

De tiltag som regeringen har fremlagt i deres klima- og luftudspil &quot;Sammen om en grønnere fremtid&quot;, vil, ifølge regeringen beregninger, reducere Danmarks samlede CO2 udledningen med 26 mio. ton frem mod 2030 (dog ikke medregnet gevinster fra udfasning af benzin- og dieselbiler, der kan give en ydereligere reduktion på 5,5 mio. ton CO2. frem mod 2030). Danmarks klimamål i EU er 32-37 mio. ton CO2 frem mod 2030. Regeringen vil sammen med energiaftalens parter tilvejebringe finansiering til yderligere tiltag på klimaområdet fra 2026-2030.

### Regeringens transportudspil

**Ud over ovenstående, er dele af den nylige aftale om et sammenhængende Danmark også medtaget i scenarierne. Med aftalen opnåede Regeringen og Dansk Folkeparti enighed om en samlet og fuldt finansieret investeringsplan for transportsektoren i perioden 2021-2030. Aftalen forventes at resultere i, at der samlet investeres i alt 112,7 mia. kr. på transportinfrastrukturområdet. Aftalen omfatter investering i ny infrastruktur, udbygning af eksisterende infrastruktur, vedligeholdelse samt en række puljer. (Implementeret i energimodellen som et samlet beløb på 50.2 Mia. Kr. til ny infrastruktur fordelt på vej, skinner og cyklestier med henholdsvis 40,1, 9,1 og 1 mia. kr.)**

### Der afsættes i alt 30,4-32,1 mia. kr. til ny infrastruktur. Nedenfor ses en oversigt over aftalte investeringer i ny infrastruktur.

- ** Der afsættes, under forudsætning af et medfinasieringbidrag på samlet 600 mio. kr., 6.580 mio. kr. (2019-pl) til anlæg af en tredje Limfjordsforbindelse på ca. 20 km lang, 4-sporet motorvej via Egholm med forbindelse til E45 Nordjyske Motorvej i syd og E39 Hirtshalsmotorvejen i nord. Projektet igangsættes i 2024. Det forventes, at en mindre del af udgiften vil falde efter 2030.**
- ** Der anlægges en ny midtjysk motorvej fra Haderslev til Give. I VVM-undersøgelsen af projektet undersøges både en linjeføring øst og vest om Billund. Den østlige linjeføring er i en strategisk analyse vurderet til 5.792 mio. kr., mens den vestlige ved et groft overslag er vurderet til omkring 7.500 mio. kr. Projektet igangsættes i 2023.**
- ** Der afsættes 1.821 mio. kr. (2019-pl) til udbygning af den eksisterende vej til motorvej fra Regstrup til Svebølle og anlæg af ny motorvej mellem Svebølle og Kalundborg. Projektet igangsættes i 2023.**
- ** Der afsættes 3.431 mio. kr. (2019-pl) til at etablere Frederikssundmotorvejen. Projektet igangsættes i 2022.**
- ** Der afsættes 1.490 mio. kr. (2019-pl) til anlæg af en ca. 15 km lang motorvej mellem Næstved og Sydmotorvejen ved Rønnede. Projektet igangsættes i 2024.**
- ** Der blev i aftalen opnået enige om at prioritere 6.470 mio. kr. (2019-pl) til en ny motorvej på den ca. 35 km lange strækning fra Køge til Frederikssundsvej. Projektet igangsættes i fase 2. Der er igangsæt en forundersøgelse af projektet, der forventes afsluttet 2021. Inden der kan igangsættes et konkret anlægsprojekt, skal der desuden gennemføres en VVM-undersøgelse og vedtages anlægslov. Anlægsarbejdet vurderes derfor først at kunne påbegyndes efter 2024. Det forventes, at en mindre del af anlægget vil ske efter 2030.**
- ** Er blev yderligere opnået enige om at afsætte 4.848 mio. kr. (2019-pl) til en ny højhastighedsbane på jernbanestrækningen mellem Odense V og Kauslunde. Projektet igangsættes i 2024.**
- ** Der igangsættes i 2019 en forundersøgelse af en fast Kattegatforbindelse som vil være den første konkrete planlægningsundersøgelse af projektet og vil samledes give et billede af, hvordan en fremtidig forbindelse potentielt kan se ud. Forundersøgelsen vil bl.a. indeholde undersøgelser af forskellige tekniske løsninger for den faste forbindelse (bro- og tunnelløsninger), mulige linjeføringer, screening af miljøforhold, geotekniske vurderinger samt trafikale, samfundsøkonomiske og finansielle analyser. Hvis forundersøgelsen viser, at projektet kan brugerfinansieres, vil aftaleparterne tage stilling til den videre proces.**

#### Regeringen planlægger desuden:

- ** Aftaleparterne er enige om at afsætte 1.467 mio. kr. (2019-pl) til udvidelse af Østjyske Motorvej fra Aarhus S til Aarhus N fra fire til seks spor. Projektet igangsættes i 2021.**
- ** Aftaleparterne er enige om at afsætte 3.032 (2019-pl) mio. kr. til udvidelse af Østjyske Motorvej fra Hornstrup (Vejle) til Skanderborg S fra fire til seks spor. Projektet igangsættes i 2023.**
- ** Aftaleparterne er enige om at afsætte 581 mio. kr. (2019-pl) til en udvidelse af E45/E20 mellem Kolding V og motorvejskryds Kolding fra 4/6 til 6/8 spor. Projektet igangsættes i 2021.**
- ** Aftaleparterne er enige om at afsætte 1.088 mio. kr. (2019-pl) til udvidelse af Fynske Motorvej fra afkørsel 53, Odense V til og med ny afkørsel 50 Hjallese fra fire til seks spor. Projektet igangsættes i 2021. Med igangsættelse i 2021 vil udvidelsen ske i sammenhæng med udvidelse af motorvejen på Vestfyn.**
- ** Aftaleparterne er enige om at afsætte 306 mio. kr. (2019-pl) til en række kapacitetsforbedrende tiltag på den ca. 20 km lange strækning. Projektet igangsættes i 2021.**
- ** Aftaleparterne er enige om at afsætte 115 mio. kr. (2019-pl) til udvidelse af Hillerødmotorvejen fra M3 til Ring 4 (nordgående retning) samt 68 mio. kr. (2019-pl) til udvidelse af Hillerødmotorvejen fra M3 til Ring 4 (sydgående retning). Projektet igangsættes i 2021.**
- ** Aftaleparterne er enige om at afsætte 875 mio. kr. (2019-pl) til udvidelse af Ring 4 mellem Ballerup C og Hillerødmotorvejen. Projektet igangsættes i 2023. Desuden prioriteres 546 mio. kr. (2019-pl) til en udvidelse af Ring 4 mellem motorvejskryds Ishøj og motorvejskryds Vallensbæk. Projektet igangsættes i fase 2.**
- ** Aftaleparterne er enige om at afsætte 855 mio. kr. (2019-pl) til at udvide den eksisterende motortrafikvej mellem Allerød og Hillerød til en 4-sporet motorvej. Projektet igangsættes i 2023.**
- ** Aftaleparterne er enige om at prioritere 800 mio. kr. (2019-pl) til udvidelse af Amagermotorvejen mellem motorvejskryds Avedøre og udfletningen mellem Øresundsmotorvejen og Centrumforbindelsen fra seks til otte spor. Projektet igangsættes i fase 2. Afhængigt af den besluttede anlægsstart i fase 2, kan en del af anlægget af projektet ske efter 2030.**
- ** Aftaleparterne er enige om at prioritere 800 mio. kr. (2019-pl) til en udvidelse af hele den 10 km lange strækning med et ekstra spor i hver retning. Projektet igangsættes i fase 2. Afhængigt af den besluttede anlægsstart i fase 2, kan en del af anlægget af projektet ske efter 2030.**
- ** Aftaleparterne er enige om at afsætte 548 mio. kr. (2019-pl) til at opgradere de to strækninger hhv. nord og syd om Herning til motorvej. Projektet igangsættes i 2023.**
- ** Aftaleparterne er enige om at afsætte 485 mio. kr. (2019-pl) til en hastighedsopgradering af jernbanen mellem Ringsted og Odense. Projektet igangsættes i 2021.**
- ** Aftaleparterne er enige om at afsætte 2.500 mio. kr. (2019-pl) til udbygning af Københavns Lufthavn Station. Projektet igangsættes i 2022.**
- ** Parterne er enige om at prioritere 251 mio. kr. (2019-pl) til etablering af 2 perronspor på Glostrup station. Projektet igangsættes i fase 2.**
- ** Parterne er enige om at afsætte 52 mio. kr. (2019-pl) i 2022 som tilskud til etablering af Ny Ellebjerg Station.**

#### Regeringen og Dansk Folkeparti opnåede desuden enighed om at iværksætte konkrete projekter, som sigter på at styrke den regionale opkobling på hovedstrækningerne. Aftaleparterne har således besluttet at igangsætte en række konkrete projekter på de øvrige statsveje i perioden 2021-2030. Der investeres et samlet beløb på 50,2-51,9 mia. kr. Aftalepartnerne er enige om følgende

- ** Aftaleparterne er enige om at afsætte 139 mio. kr. (2019-pl) til at udbygge de resterende ca. 12 km af strækningen til 2+1 vej. Projektet igangsættes i 2021.**
- ** Aftaleparterne er enige om at afsætte 377 mio. kr. (2019-pl) til anlæg af en omfartsvej ved Mariager. Projektet igangsættes i 2022.**
- ** Aftaleparterne er enige om at afsætte 609 mio. kr. (2019-pl) til en opgradering af Rute 34 mellem Haderup og Skive. Det konkrete projekt vil afvente resultaterne af en VVM-undersøgelse. Projektet igangsættes i 2024.**
- ** Aftaleparterne er enige om at afsætte 800 mio. kr. (2019-pl) til kapacitetsforbedringer på Rute 26 mellem Aarhus og Viborg. Det konkrete projekt vil afvente resultaterne af analysen. Projektet igangsættes i 2022.**
- ** Aftaleparterne er enige om at afsætte 865 mio. kr. (2019-pl) til en udbygning af strækningen til 2+1 vej, dog med 1+1 vej ved krydsnings- punkter. Midlerne anvendes også til at etablere omfartsveje ved Barde og Havnstrup, forbedre Videbæk omfartsvej samt ombygge rundkørsel ved Røgind. Der forudsættes desuden fastsat en hastighedsgrænse på 90 km/t. Projektet igangsættes i 2021.**
- ** Aftaleparterne er enige om at afsætte 100 mio. kr. (2019-pl) til udbygning af Rute 15 fra Bale til Tåstrup. Det konkrete projekt vil afvente resultatet af VVM-undersøgelsen. Projektet igangsættes i 2024.**
- ** Aftaleparterne er enige om at afsætte 400 mio. kr. (2019-pl) til kapacitetsforbedringer på Rute 11 mellem Korskroen og Varde. Det konkrete projekt afventer resultatet af VVM- undersøgelsen. Projektet igangsættes i 2024.**
- ** Aftaleparterne er enige om at afsætte 125 mio. kr. (2019-pl) til kapacitetsforbedringer på Rute 9 ved Nørreballe, Lolland og yderligere 5 mio. kr. til undersøgelse af mulige fremkommelighedstiltag på resten af strækningen. Det konkrete projekt vil afvente resultaterne af analysen. Projektet igangsættes i 2024.**
- ** Aftaleparterne er enige om at afsætte 450 mio. kr. (2019-pl) til udbygning af E55 mellem Sydmotorvejen og Nykøbing Falster til 2+2 vej. Projektet igangsættes i 2021.**
- ** Aftaleparterne er enige om at prioritere 926 mio. kr. (2019-pl) til at anlægge en ny bane mellem Vejle og Billund. Parterne mødes snarest for at fastlægge linjeføringen. Projektet igangsættes i 2023. Aftaleparterne er enige om at sikre finansiering til den efterfølgende togdrift inden banen åbner. Parterne er desuden enige om, at den samlede fremtidige kollektive betjening af Vejle-Billund Lufthavn og økonomien heri drøftes med de lokale parter med ansvar for den kollektive bustrafik ved anlæg af projektet.**

#### Aftalepartnerne opnåede desuden enighed om at investere 18,2 mia. kr. til oprettelse af en række puljer, samt vedligeholdelse af veje og baner. De 18,2 mia. kr. er fordeles således:

- ** Aftaleparterne er enige om at etablere en pulje på i alt 5,6 mia. kr. (2019-pl) til opgradering af øvrige statsveje.**
- ** Aftaleparterne er enige om at etablere en pulje på i alt 1,5 mia. kr. (2019-pl) til bedre fremkommelighed, tilgængelighed og trafiksikkerhed som udmøntes løbende.**
- ** Aftaleparterne er enige om at etablere en pulje på i alt 1.630 mio. kr. til bedre støjbekæmpelse som ud- møntes løbende. Aftaleparterne ønsker, at mulighederne for kommunal medfinansiering indgår i det videre arbejde vedrørende udmøntning af puljen for at sikre mest mulig støjbekæmpelse for pengene og understøtte kommunal prioritering.**
- ** Aftaleparterne er enige om at etablere en pulje på i alt 1,0 mia. kr. til bedre cykelinfrastruktur i hele landet som udmøntes løbende.**
- ** Aftaleparterne er enige om at etablere en pulje på 2,1 mia. kr. til hastighedsopgraderinger mv. på jern- banen, som målrettes tiltag, der kommer passagerne mest til gode i form af kortere rejsetid og bedre punktlighed. Puljen kan udmøntes i fase 2.**
- ** Aftaleparterne er enige om at etablere en pulje på 2,1 mia. kr. til hastighedsopgraderinger mv. på jern- banen, som målrettes tiltag, der kommer passagerne mest til gode i form af kortere rejsetid og bedre punktlighed. Puljen kan udmøntes i fase 2.**
- ** Aftaleparterne er desuden enige om at etablere en pulje på i alt 0,3 mia. kr. til undersøgelser af en række konkrete projekter.**